---
layout: article
title: "Klubbens historie"
permalink: /klubben/historie
---

# Om Fekteklubben Frie Duellister

Fekteklubben Frie Duellister ble startet i Bergen i 2002 med formål å drive middelalderkamp og fekting med fokus på dueller fremfor gruppestrid som tradisjonellt har vært fokus i norske hærkamp/blankvåpen-miljøer. På denne tiden var tilgangen på skriftlge kilder som omhandler historisk fekting begrenset men Europas eldste kjente fektemanual kjent som i.33 var tilgjengelig og ble grunnlaget for klubbens studier rundt fekting med Sverd og buckler. Utover 2000-tallet ble flere kilder tilgjengelig og forskjellige klubber rundt i verden kom i kontakt med hverandre gjennom internett.

Ettersom årene gikk og folk flyttet på seg ble det etablert avdelinger i Oslo og Tromsø, flere folk og våpensystemer ble en del av klubben.

Fra ca 2010 begynte det å danne seg en kompetitivt miljø rundt aktiviteten for å kunne teste tolkninger av teknikker, treningsmetoder og finne ut hvordan fekting med historiske våpen kunne arte seg under press og uten velvillige treningspartnere. Særlig den Nordiske scenen var tidlig ute med konkuranser innen HEMA med blandt annet Swordfish i Gøteborg som en sentral arena. Flere av klubbens tidlige medlemmer var en del av dette miljøet. Særlig innen fekting med sverd og nuckler bemerket klubben seg.

I dag er fekteklubben frie Duellister norges desiderst største klubb innen HEMA og historisk fekting og vi har treninger i Oslo, Tromsø og Bergen.

Siden 2016 har klubben arrangert en stor årlig turnering på Bygdøy som trekker deltagere fra store deler av Europa. Siden 2018 har turneringen vært kjent som Oslo Penguin Cup, både nebegynnere og noen av verdens beste utøvere innen HEMA tar turen hvert år.
