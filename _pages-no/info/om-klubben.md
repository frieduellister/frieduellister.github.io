---
layout: article
title: "Om klubben"
heading: "Om Fekteklubben Frie Duellister"
---

Fekteklubben Frie Duellister (FKFD) ble startet i Bergen i 2002 med formål å drive middelalderkamp og fekting med fokus på dueller fremfor gruppestrid som tradisjonelt har vært fokus i norske hærkamp/blankvåpen-miljøer. Klubbens fokus var på denne tiden en kilde kjent som I.33 fra middelalderen som beskriver fekting med sverd og buckler. Etter hvert som  medlemmer flyttet på seg ble klubben ekspandert til Oslo og i Tromsø. Flere tidlige HEMA-klubber i Europa ble stiftet tidlig på 2000-tallet og de siste 20+ årene har miljøet og aktiviteten hatt stor vekst.

Fekteklubben Frie Duellister er Norges desidert største klubb innen HEMA og historisk fekting. I tillegg til flere treninger i uken er vi aktive på middelalderfestivaler, har sosiale arrangementer, deltar på turneringer og treningshelger, holder nybegynnerkurs osv.

Siden 2016 har klubben arrangert en stor årlig turnering på Bygdøy som trekker deltagere fra store deler av Europa. Siden 2018 har turneringen vært kjent som Oslo Penguin Cup, både nybegynnere og noen av verdens beste utøvere innen HEMA tar turen hvert år.


## Organisasjon

Fekteklubben Frie Duellister er en frivillig og demokratisk forening der styret velges av klubbens medlemmer. Styret jobber for å drive klubben, fremme historisk fekting / HEMA og sørge for at alt av økonomi, utstyr, treninger osv er på stell.

I tillegg til styret har vi mange bidragsytere i form av våre instruktører og andre som bidrar i klubben på ulike måter.

Våre medlemmer holder treninger, introduserer nye til HEMA, organiserer turer og aktiviteter, bidrar med innkjøp og lagring av utstyr, organiserer vår årlige turnering og studerer kilder til glede for alle. Klubben er et ekte demokratisk dugnadsprosjekt!

[Fekteklubben Frie Duellister i Brønnøysundregisteret](https://virksomhet.brreg.no/nb/oppslag/enheter/986404007).


## Klubbens styre valgt 2025

Håvard Lund Eidheim, Oslo (Styrets leder)  
Erik Varberg, Tromsø (Nestleder)  
Tomm Alexander Skotner, Oslo (Økonomiansvarlig)  
Reinier Van Noort, Oslo (Styremedlem)  
Johan Frederik Beichmann, Oslo (Styremedlem)  
Samantha Stenstvedt-Gilberg Von Werden, Oslo (Styremedlem)  
Martin Milde, Bergen (Styremedlem)  
Yngve Mjålseth, Oslo (Vara)  